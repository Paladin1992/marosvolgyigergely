<?php
    insert_raw_image(
        'images/marosvolgyi-gergely-portre.jpg', // src
        'portrait', // orientation
        'right', // float
        'Marosvölgyi Gergely portréja', // alt
        'Marosvölgyi Gergely', // title
        '', // classes
        'height: 300px' // styles
    );
?>

<p>
Marosvölgyi Gergely vagyok, 1992. augusztus 12-én születtem Vácott.
A Dunakanyar szívében, Nagymaroson nőttem fel, jelenleg is ott élek.
</p>

<p>
Iskolás éveimet a nagymarosi Kittenberger Kálmán Általános és Művészeti Iskolában kezdtem 1999-ben,
ahol már alsósként is többször szerepeltem valamilyen formában: színdarabban, ünnepségeken, versmondó versenyeken.
Hittem benne, hogy nekem ezzel még dolgom lesz, de akkoriban igencsak a „futtotak még” kategóriába tartoztam.
<a href="vers/a-szomszed">Életem első versét</a> is ebben az időszakban írtam &ndash; 2002-ben &ndash;,
de néhány további gyenge próbálkozás után 2003 környékén rájöttem, hogy ehhez még túl tapasztalatlan vagyok,
ezért pár évig félretettem az írást. Gondoltam: megvárom, míg eljön az én időm...
</p>

<p>
Tanulmányaimat 2007-től a váci Boronkay György Műszaki Középiskolában folytattam,
ahol először angol kéttannyelvű osztályban tanultam heti 16 órában az angolt
(év végére meg is lett a középfokú nyelvvizsga, majd 12. osztályban a felsőfokú is).
A nyelvi előkészítő után átmentem a programozó osztályba.
Az első évben nagyon nem ment a programozás, de végül olyannyira megszerettem,
hogy már akkor elhatároztam: ezzel szeretnék foglalkozni.
</p>

<p>
2010 tavaszán a középiskolában kiírtak egy vers- és novellaíró pályázatot, és én úgy gondoltam, hogy itt az idő...
Kiírtam magamból mindent, ami akkor a lelkemet nyomta, és így született meg a <a href="vers/vandorlelek">Vándorlélek</a> c. versem,
ami akkor noha csak egy különdíjra volt elég, de számomra mérföldkőnek számított, mert onnantól rendszeresen írtam.
</p>

<p>
Ugyancsak 2010 körülre tehető, amikor elhatároztam, hogy jobb versmondó szeretnék lenni.
Ehhez elkezdtem a „nagyokat” hallgatni, főleg Latinovits Zoltán, Sinkovits Imre, Szakácsi Sándor és Kaszás Attila versmondásait,
és próbáltam ellesni a fogásokat, amit aztán kezdtem beépíteni a saját produkcióimba.
A változás döbbenetes volt számomra: 11. osztályban már 2., végzősként pedig 1. helyezett lettem az iskolai versmondó versenyen!
Ez óriási lökést adott, és megerősített utamban...
</p>

<p>
2012-ben jelentkeztem Veszprémbe, a Pannon Egyetem Műszaki Informatikai Karára,
ahol aztán 2016-ban szereztem meg <i>programtervező informatikus</i> szakos diplomámat.
Azt hiszem, az egyetemi években kezdtem el igazán kibontakozni, mind írás, mind pedig versmondás terén.
2012 novemberében vettem részt életem első &ndash; Pintér Tibor nevével fémjelzett &ndash; országos versmondó versenyén,
ahol Szilvásiné Csordás Éva (akkor még ismeretlenül) felvetette, hogy lehetnék az irodalmi színpad tagja.
Fél évvel később így is lett: 2013 februárjában csatlakoztam az 1958 óta fennálló Váci Mihály Irodalmi Színpadhoz!
Büszkén állíthatom, hogy náluk tanultam meg a versmondás rejtelmeit, és általuk erősödött meg a versek iránti szeretetem.
</p>

<p>
Onnantól kezdve minden évben jártam valamilyen országos versmondó versenyen, hogy megmérettessem magam,
így aztán 2016. november 11-én megkaptam az ország legjobb versmondójának járó Radnóti-díjat, 2018. június 10-én pedig a Latinovits-díjat.
</p>

<p>
A versek pedig apránként gyűltek, és szerencsére így már nemcsak versmondással,
hanem saját írásaimmal is volt néha alkalmam elkápráztatni a közönséget.
2012 tavaszán egy országos „Szülőföldem” c. pályázaton 2. helyezést értem el <a href="vers/nagymaros">Nagymaros</a> c. versemmel,
majd 2015 elején megkaptam az Irodalmi Rádió „Az év diák költője 2014” díját, <a href="vers/hivo-szo">Hívó szó</a> c. versemért.
</p>

<p>
Mindvégig egyvalami lebegett a szemem előtt: hittem benne, hogy egyszer sikerül maradandót alkotnom,
mert &ndash; még a sok bizonytalanságom ellenére is &ndash; úgy érzem, hogy én ezt a „hivatást” kaptam a sorstól,
és míg az a hang belülről súg valamit, addig az papírért kiált...
</p>

<blockquote>
    <div class="inline-block quotation">
        Nem szükséges, hogy én írjak verset, de úgy látszik, szükséges, hogy vers írassék, különben meggörbülne a világ gyémánttengelye.
        <div class="author">&mdash; József Attila</div>
    </div>
</blockquote>