<?php global $title; ?>

<?php get_title($current_title); ?>

<p>
<span class="verse-number">1</span><br>
Jéghideg ágy lapul<br>
a csendhomályos szobában:<br>
s te már benne fekszel<br>
hívogatón &ndash; és ruhátlan...
</p>

<p>
Árnyakat rajzol lepedőnkre<br>
a hold ezüst fénysugára,<br>
s én megközelítem törékeny<br>
tested végre valahára...
</p>

<p>
A csönd szürke hangját<br>
sóhajod töri meg halkan,<br>
s e két ifjú szívből<br>
suttogva ébred egy dallam...
</p>

<p>
Mindent befed takarónk,<br>
mi nesztelen meztelen &ndash;<br>
köztünk nincs többé titok,<br>
se rejtelmes sejtelem.
</p>

<p>
<span class="verse-number">2</span><br>
Szendergő párnádról<br>
patakként folyik le hajad,<br>
fehér mosolyod elvarázsol,<br>
magával ragad...<br>
Ragyogó szemeid<br>
felcsillannak a homályban,<br>
míg én türelmetlen fekszem<br>
a perzselő vágyban...
</p>

<p>
Félénk ujjaim lassan érnek hozzád,<br>
s végigkúsznak tested lankás tájain,<br>
míg szelíd <a href="vers/<?=$title?>#glissando" title="Amikor a két hang közti távolságot csúsztatva teszi meg a zenész.">glissandókat</a> zongoráznak<br>
felizgatott sejtjeidnek százain...
</p>

<p>
Mint kertet a harmat: gyöngéden<br>
karjaimba fonlak,<br>
s ajkaink a vágy örök tüzén<br>
forrón összeforrnak...
</p>

<p>
<span class="verse-number">3</span><br>
Minden, mi eddig szunnyadt,<br>
most lángra lobban,<br>
egymásért égünk egyre<br>
jobban és jobban...<br>
Lüktetnek az erek,<br>
szívünk együtt dobban,<br>
lelkedbe lelkem<br>
hangtalan belecsobban;<br>
Mint mikor méh lel rá<br>
a legszebb virágra,<br>
vagy kóbor csillag<br>
tündöklő holdvilágra,<br>
úgy egyesül a<br>
különálló egy-egy rész:<br>
végre ötvöződnek,<br>
s teljes lesz az egész...
</p>

<p>
<span class="verse-number">4</span><br>
Magába húz a vágy,<br>
mint kavargó örvény,<br>
s én kikötődbe érek<br>
testednek öblén;<br>
izzó sejtjeinket<br>
hűti a verejték:<br>
egyszerre vagy tüzes<br>
vihar és menedék!<br>
Mennyei manna<br>
minden csókod,<br>
szeress még &ndash;<br>
csak ez a dolgod!<br>
Öntsön el minket<br>
a vad románc,<br>
s tépve szakadjon<br>
minden lánc!...<br>
A lepedőt sziklaként<br>
szorítja markod,<br>
lélegzeted fogaiddal<br>
visszatartod...<br>
Rózsák édes illatát<br>
ontja szét az ágy:<br>
elsöprő zuhatagként<br>
áraszt el a vágy,<br>
most minden ideg<br>
feszülve pattan,<br>
s merevre dermed<br>
a rideg paplan &ndash;<br>
fáradt, boldog sóhaj<br>
tör fel mélyről,<br>
végleg búcsúzván<br>
e csodás éjtől...<br>
S ahogy szép szemed<br>
szelíden maraszt:<br>
a kéj elánja<br>
gyönyörre fakaszt...<br>
S áldott gyümölcsmagot vetvén el:<br>
eggyé válunk a szenvedéllyel... 
</p>

<p>
<span class="verse-number">5</span><br>
Ahogy csillapodnak a hullámok,<br>
s elszunnyadnak a tomboló lángok:<br>
te az ágyon nyújtózva elernyedsz,<br>
mosollyal arcodon elszenderedsz,<br>
s elhajózol álmodnak tengerén,<br>
míg tested ábrándozva nézem én...
</p>

<p>
S míg eljutsz csodálatos tájakra,<br>
egy fehér jázmint tűzök hajadba.<br>
Lágyan húzom ujjam homlokodon,<br>
mint nyári zefír jár a dombokon...
</p>

<p>
<span class="verse-number">6</span><br>
A kerti fa hajlong most kint,<br>
s tucat virág ezüstport hint.<br>
Szellő szökik az ablakon át,<br>
s a függöny lengi be a szobát...
</p>

<p>
Hallgatnak a percek idelenn,<br>
csillagok bámulnak édesen...<br>
Itt van minden, mi kell, egy helyen:<br>
Csak te meg én... és a szerelem.
</p>

<p class="writing-info">
Vác, Nagymaros<br>
2011. október 6-7, 12, 20<br>
2011. november 6-7, 9-10, 16, 18, 25-27<br>
2011. december 16-17, 27-28.
</p>

<p class="writing-note" id="glissando">
Glissando [ejtsd: glisszandó]: Amikor a két hang közti távolságot csúsztatva teszi meg a zenész.
</p>