<p class="writing-note">Kötelező szavak: bundabugyi, fütykös, papucs, hózentróger, lefetyel, evolúció, karizma, balatoni ponty, puszedli, Csilizradványi Bonnie<br>
Pár: Andris és Lilla
</p>

<?php get_title(); ?>

<p>
Tökéletes kis férjedet<br>
&ndash; akár aszott, akár merev &ndash;<br>
fütyköséről, papucsáról<br>
egész biztos megismered.
</p>

<p>
Lehet Béla, lehet Zoli &ndash;<br>
ha Csilizradványi Bonnie<br>
szelleme is szállt meg téged:<br>
nevelned kell lusta férjed!
</p>

<p>
Nézd, micsoda züllött tróger!<br>
Bundabugyi?! Hózentróger?!<br>
Mindehhez egy béna csizma<br>
(...s hogy’ punnyad már a karizma)!
</p>

<p>
Becéz téged: minden szava<br>
kis mézes-mázas puszedli... &ndash;<br>
de ha inni jár, majd fogát<br>
nyújtófával kell kiszedni!
</p>

<p>
S mintha csak balatoni ponty,<br>
mikor vízben énekelne,<br>
engesztelőn aznap este<br>
lábad között lefetyelne!...
</p>

<p>
Erekció, pollució &ndash;<br>
ez hát az evolúció!<br>
Tested neki: mint a Mátra:<br>
folyton-folyvást rajtad mászna!
</p>

<p>
Olyankor majd odébbrúgod<br>
(a padlón úgyis tágasabb),<br>
panaszkodsz, hogy felpuffadtál,<br>
s hogy a fejed majd’ széthasad!...
</p>

<p>
S ő mégis szeretni fog, mint<br>
függönyét a méla karnis...<br>
És nálatok is így lesz majd &ndash;<br>
Ugye, Lilla? Ugye, Andris?!
</p>

<p class="writing-info">
Nagymaros,<br>
2015. augusztus 8-9.
</p>