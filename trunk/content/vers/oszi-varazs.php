<?php get_title($current_title); ?>

<p>
Elmúlt a nyár, és az ősz<br>
már megint beköltözött:<br>
hűvös szele most csendként<br>
suhan a lombok között.
</p>

<p>
Gyűrt avar ölelkezik<br>
a sétány hideg kövén,<br>
míg tarkán zizeg színük<br>
fényözönben fürödvén.
</p>

<p>
Mosolyogva karol át<br>
az idő némasága,<br>
s egy levél hull elémbe:<br>
vörösre kent napsárga.
</p>

<p>
Lábamnál egy aprócska<br>
bogár boldogan mászik,<br>
míg egy langy pocsolyában<br>
kis levél csónakázik.
</p>

<p>
S mert pici szívem most is<br>
játszadozó kisgyerek,<br>
egy nagy levélkupacban<br>
belső énem hempereg...
</p>

<p>
Ez őszi varázs láttán<br>
összeáll bennem a rend:<br>
kint van csupán változás,<br>
hisz az Örök marad bent...
</p>

<p>
S mint kis gesztenye fölé<br>
nehéz levelek érnek,<br>
úgy fed el minket is e<br>
száraz avar... az évek.
</p>

<p class="writing-info">
Veszprém,<br>
2012. szeptember 19-20., 24., 26.<br>
2012. október 26.<br>
2012. november 14-15.
</p>