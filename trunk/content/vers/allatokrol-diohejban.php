<?php get_title(); ?>

<p>
<span class="verse-subtitle">(Cinege)</span><br>
Pici vagyok, igen félénk,<br>
tollam sárgás, röptöm élénk,<br>
telem-nyaram örök fészek:<br>
ágon ülve fütyörészek.
</p>

<p>
<span class="verse-subtitle">(Macska)</span><br>
Ha madár vagy, rád vadászom,<br>
a kutyáktól fára mászom...<br>
Simogass és dorombolok,<br>
vagy ha nem, hát jót karmolok!
</p>

<p>
<span class="verse-subtitle">(Kutya)</span><br>
Ficánkoló gyerek vagyok,<br>
örömömben jót vakkantok;<br>
ha macska vagy, majd elkaplak!<br>
Gazdám bántod?! Megharaplak!
</p>

<p>
<span class="verse-subtitle">(Róka)</span><br>
Vörös vagyok, ravasz nagyon,<br>
osonok én füvön-havon;<br>
hogyha lopok, el nem kapnak,<br>
nevezz bátran tyúktolvajnak!
</p>

<p>
<span class="verse-subtitle">(Sün)</span><br>
Avart bújom, kell az étek:<br>
erre jók az erdők, rétek;<br>
hogyha engem bármi zavar,<br>
tüskés gombóc leszek hamar!
</p>

<p>
<span class="verse-subtitle">(Csiga)</span><br>
Van házam, de én cipelem<br>
(odabent már nincs félelem),<br>
s jobb, ha tudod: nem sietek &ndash;<br>
nem kellenek balesetek!
</p>

<p>
<span class="verse-subtitle">(Medve)</span><br>
Brummogva az erdőt járom,<br>
folyton-folyvást mézre vágyom,<br>
tél alatt majd jókat alszom,<br>
ha tavasz jő... visszaalszom!
</p>

<p>
<span class="verse-subtitle">(Pingvin)</span><br>
Lágy topogás hójárásom,<br>
frakkot hordok, sose fázom &ndash;<br>
madár vagyok, de nem szállok,<br>
hason fekve jót csúszkálok!
</p>

<p>
<span class="verse-subtitle">(Ló)</span><br>
Néha botlok: van négy lábam<br>
(jól jön azért nagy vágtában);<br>
pihenésként legelészek:<br>
lóvá tett a vad természet!
</p>

<p>
<span class="verse-subtitle">(Zebra)</span><br>
Ló lennék, de nem szokványos<br>
&ndash; úttesten is lát a város!...<br>
Rám vadászni mindig kétes:<br>
csíkjaival véd a ménes!
</p>

<p>
<span class="verse-subtitle">(Elefánt)</span><br>
Nagy a fülem, de nem bánom,<br>
vizet pumpál az ormányom:<br>
kis családom néhány gyermek,<br>
s tudd, hogy soha nem felejtek!
</p>

<p>
<span class="verse-subtitle">(Oroszlán)</span><br>
Sörényemmel büszkén járok,<br>
birodalmam: amit látok;<br>
hegytetőről üvölt hangom,<br>
féltve őrzöm király-rangom.
</p>

<p class="writing-info">
Veszprém, vonaton hazafelé, Nagymaros<br>
2014. február 9.<br>
2014. március 9.<br>
2014. április 14-15.<br>
2014. június 13-14., 29.<br>
2014. július 16.<br>
2019. június 30.<br>
2019. július 14.
</p>