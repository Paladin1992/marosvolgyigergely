<?php get_title($current_title); ?>

<p>
Egy szép, meleg nyári délután,<br>
napfényben pihenek éppen<br>
egy kertes ház lombos udvarán,<br>
míg felhők szállnak az égen.
</p>

<p>
Lágy szellőként ölel a magány,<br>
s belátom: mily szép az élet!<br>
Bár kezdek kicsit félni &ndash; talán<br>
a nap már lassan megéget!
</p>

<p>
Halkan szól a diófa lombja,<br>
s ahogy szavát szívembe lopja,<br>
folyton azon gondolkozom:
</p>

<p>
a fáradtság hogy’ ölt alakot,<br>
s mikor alszom, ha az alapot<br>
majd hajnalig betonozom?
</p>

<p class="writing-info">
Nagymaros,<br>
2012. augusztus 12-13.
</p>