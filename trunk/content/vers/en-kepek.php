<?php App::$sqlHelper->get_title(); ?>
<div class="subtitle">(Erdős Virág után szabadon)</div>

<p>
<i>Marosvölgyi Gergely</i><br>
az egy szép név<br>
&ndash; legalábbis sokan ezt mondják &ndash;,<br>
sokszor mégsem tudják leírni helyesen.
</p>

<p>
<i>Marosvölgyi Gergely</i><br>
az egy testszerű ruha,<br>
melyet egy életen át lehet hordani;<br>
néha picit kényelmetlen,<br>
de legalább nem kell vasalni.
</p>

<p>
<i>Marosvölgyi Gergely</i><br>
az egy maximalista,<br>
aki mindenben szeretne kimagaslót nyújtani,<br>
de annyira türelmetlen,<br>
hogy semmire sem meri rászánni<br>
az időt igazán, hogy elsajátítsa.
</p>

<p>
<i>Marosvölgyi Gergely</i><br>
az egy 92%-os dolgozat,<br>
melyet mindenki elismerne &ndash;<br>
önmaga szemében mégsem éri el<br>
az elégséges szintet,<br>
mert egy alattomos hang<br>
folyton azt mondatja vele belülről:<br>
„Nem vagyok elég jó!”
</p>

<p>
<i>Marosvölgyi Gergely</i><br>
az egy ágaskodva jelentkező<br>
diák volt a legelső padban,<br>
aki mindig mindent tudni és érteni akart,<br>
szeretett tanulni (vagy csak abba menekült?),<br>
így hát sosem jött ki igazán<br>
az osztálytársaival, akik nem egyszer<br>
kinevették az érzései miatt;<br>
valójában a tanárok és az órák<br>
jelentették számára a menedéket.
</p>

<p>
<i>Marosvölgyi Gergely</i><br>
az egy lusta dög,<br>
aki többnyire azért volt jó tanuló,<br>
mert hihetetlen memóriája van,<br>
így amit órán megértett,<br>
azzal már nem foglalkozott otthon,<br>
a többi meg nem érdekelte<br>
(ilyenkor jegyeit a tanárok<br>
jóindulata mentette meg).
</p>

<p>
<i>Marosvölgyi Gergely</i><br>
az egy önző, beképzelt,<br>
nárcisztikus egoista,<br>
aki már régóta küzd magával,<br>
hogy ne legyen ilyen,<br>
és mindig rendkívül nyomasztja,<br>
ha alkalomadtán mégsem sikerül.
</p>

<p>
<i>Marosvölgyi Gergely</i><br>
az egy kisfiú, akit mindig lenyűgözött<br>
a számok csodálatos világa,<br>
s mint egy két lábon járó naptár,<br>
szeret dátumokat megjegyezni &ndash;<br>
ennek ellenére sosem szerette a történelmet,<br>
mert nem akart folyton<br>
az emberi gyarlóság és kapzsiság<br>
gonosz, máig tartó meséiről hallani.
</p>

<p>
<i>Marosvölgyi Gergely</i><br>
az egy befejezetlen mondat, mely...<br>
(de hagyjuk, nem érdekes, mondjad csak,<br>
már megszoktam, hogy a szavamba vágnak).
</p>

<p>
<i>Marosvölgyi Gergely</i><br>
az egy lelki szemetesláda,<br>
csak nem ártana néha kiüríteni.
</p>

<p>
<i>Marosvölgyi Gergely</i><br>
az egy hólapát, mely addig tolja maga előtt<br>
az útját torlaszoló problémákat,<br>
hogy mikor végre megmozdítaná őket,<br>
beleroppan.
</p>

<p>
<i>Marosvölgyi Gergely</i><br>
szereti ostorozni magát,<br>
bár az Isten se tudja, miért,<br>
holott mindene meglenne<br>
egy csodálatos élethez,<br>
mégis folyton behódol<br>
a mondva-csinált félelmeinek!
</p>

<p>
<i>Marosvölgyi Gergely</i><br>
higgyétek el, hogy jó gyerek<br>
(azt mondják, szép lelke van),<br>
és bár néha picit tüskés,<br>
nem akar ő rosszat soha senkinek;<br>
ő is épp oly elveszettnek érzi magát,<br>
és épp oly értetlenül botladozik<br>
a világ dolgaiban, mint sokan mások,<br>
pedig csak önmagát keresi.
</p>

<p>
<i>Marosvölgyi Gergely</i><br>
az egy gyerek, egy unoka, egy testvér,<br>
egy barát, egy kolléga, egy tanítvány,<br>
egy megfelelési kényszer &ndash;<br>
pedig egyszer már végre önmaga is lehetne.
</p>

<p>
<i>Marosvölgyi Gergely</i><br>
az egy hatalmas bőrönd,<br>
melybe mindig a honvágyat<br>
pakolják be először.
</p>

<p>
<i>Marosvölgyi Gergely</i><br>
az egy potyautas az élet vonatán,<br>
aki szeret elmerülni az időtlen táj<br>
időszerű szépségeiben.
</p>

<p>
<i>Marosvölgyi Gergely</i><br>
az egy képkeret:<br>
bármilyen képre tökéletesen illik,<br>
de még mindig élet-képtelen.
</p>

<p>
<i>Marosvölgyi Gergely</i><br>
az egy kulcs,<br>
aki képes új világokat nyitni<br>
mások lelkében, a szavak erejével.
</p>

<p>
<i>Marosvölgyi Gergely</i><br>
az egy vers:<br>
rímes, precíz, kimért, álmodozó,<br>
mégis van benne valami,<br>
amiről mindenki ráismer.
</p>

<p>
<i>Marosvölgyi Gergely</i><br>
az egy közbeékelt gondolatjel,<br>
ahol megpihen az elme &ndash;<br>
(vagy egy menedéknyi zárójel),<br>
vagy egy ki nem mondott szó<br>
a három pont után...
</p>

<p>
<i>Marosvölgyi Gergely</i><br>
az egy piciny hóvirág,<br>
mely szelíden lehajtja fejét.<br>
(Csak ne tépje le senki...)
</p>

<p>
<i>Marosvölgyi Gergely</i><br>
az egy víz-simogató fűzfa,<br>
aki szeret néha önmaga<br>
árnyékában leheverni.
</p>

<p>
<i>Marosvölgyi Gergely</i><br>
az egy megértő barát,<br>
aki teljes figyelmét szenteli neked,<br>
és már akkor érzi, mi bajod,<br>
mikor még azt sem tudod, hogy van.
</p>

<p>
<i>Marosvölgyi Gergely</i><br>
az egy óriási szív,<br>
mely fél megnyílni mások előtt,<br>
mégis kimondhatatlanul vágyik rá,<br>
hogy szeresse végre valaki &ndash;<br>
és hogy ő is viszont szeressen...
</p>

<p>
<i>Marosvölgyi Gergely</i><br>
az egy ki nem lehelt sóhaj,<br>
mely ott lebeg valaki szájpadlatán,<br>
valahol, messze a horizonton.
</p>

<p>
<i>Marosvölgyi Gergely</i><br>
az egy merengő tekintet a vízparton:<br>
egy tengerkék szempár,<br>
melyben jó elmerülni.
</p>

<p>
<i>Marosvölgyi Gergely</i><br>
az egy kavics,<br>
melyet őrizhetsz tenyeredben,<br>
mint csak-neked-ragyogó drágakövet,<br>
vagy belehajíthatod az idő folyamába,<br>
hátha valaki más kincsre lel benne.
</p>

<p>
<i>Marosvölgyi Gergely</i><br>
az egy hinta,<br>
mely mozdulatlan áll,<br>
pedig már nagyon szeretne valakit<br>
az égig ringatni...
</p>

<p>
<i>Marosvölgyi Gergely</i><br>
az egy papírsárkány<br>
(legalábbis óvodában ez volt a jele),<br>
mely nem akarja elhinni magáról,<br>
hogy igenis képes repülni!
</p>

<p>
<i>Marosvölgyi Gergely</i><br>
az egy megrekedt ölelés<br>
két mosoly között,<br>
egy szeretetéhes szeretetcsomag,<br>
mely csak arra vár, hogy kibontsák!
</p>

<p>
<i>Marosvölgyi Gergely</i><br>
az egy eszköz a Jóisten kezében,<br>
aki tán még nem is sejti,<br>
milyen tervei vannak vele a Teremtőnek.
</p>

<p>
<i>Marosvölgyi Gergely</i><br>
az én vagyok:<br>
így-ahogy;<br>
addig, amíg.
</p>

<p class="writing-info">
Buszon hazafelé Veszprémből,<br>
Nagymaros, Budapest,<br>
2020. március 6-9., 12., 24., 26-28., 31.<br>
2020. április 1., 5., 11-12.<br>
2020. június 6.<br>
2020. augusztus 10., 12.<br>
</p>