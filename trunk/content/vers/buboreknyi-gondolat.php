<p class="writing-note">
Tábori versírói feladat, párban; megadott szavak (nem volt mind kötelező):<br>
kerüllek, napsütötte, alma, hőség, selymes, lélek, fényes, levelek, világosság, csillaghullás, buborék, kék
</p>

<?php App::$sqlHelper->get_title(); ?>
<div class="subtitle">(a dőlttel szedett részeket Töreki Tilda írta)</div>

<p>
Miért kerüllek,<br>
oh, fényes világosság?
</p>

<p>
<i>Napsütötte ormaidon,</i><br>
hol almát terem a hőség,<br>
s kezeivel a bőség<br>
etet szüntelen,<br>
<i>mondd, miért ily nehéz a lét?</i>
</p>

<p>
Pedig tenyeredben<br>
oly selymes a lélek,<br>
s őszi levelek<br>
sóhajtotta ének<br>
zengi felénk<br>
a mindenség <i>múló</i> emlékét.
</p>

<p>
Csak kigyúlunk a semmiségben,<br>
mint csillaghullás nyári égen,<br>
<i>s jó, ha szívünkről<br>
egy halovány kép marad,</i><br>
vagy csak egy<br>
buboréknyi gondolat...
</p>

<p class="writing-info">
Örvényeshegy,<br>
2018. augusztus 13.
</p>