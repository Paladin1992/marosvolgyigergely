<h3>Úgy szeress</h3>

<p>
Úgy szeress, mint ifjú szívem őszi tájat;<br>
úgy ismerj, mint örömét a néma bánat;<br>
úgy érints, mint csipkebogyót hajnali dér;<br>
úgy csókolj, mint napsugár, ha arcomra ér;<br>
úgy ölelj, mint édesanyját apró gyermek;<br>
úgy őrizz, mint emléket a múló percek;<br>
úgy lebegj, mint lombok között madár-ének;<br>
úgy dalolj, mint fényt, ha lát a tiszta lélek;<br>
úgy nevess, mint meleg zápor nyári estén;<br>
úgy kívánj, mint ecsetét a félkész festmény;<br>
úgy ragyogj, mint csillag-taván magas égbolt;<br>
úgy tekints, mint egészére törött félhold;<br>
úgy örülj, mint szerelem, ha bontja szárnyát;<br>
úgy szeress, hogy én vagyok, ki mindig vár rád!...
</p>

<p class="writing-info">
Nagymaros,<br>
2015. szeptember 12-13.<br>
2015. október 18-19.<br>
2015. november 21.<br>
2015. december 20.
</p>